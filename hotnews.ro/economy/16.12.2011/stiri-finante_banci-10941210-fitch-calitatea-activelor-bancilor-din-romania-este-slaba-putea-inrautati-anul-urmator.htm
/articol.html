 Fitch: Calitatea activelor bancilor din Romania este slaba si s-ar putea inrautati anul urmator 
------------------------
<img src="http://www.hotnews.ro/pageCount.htm?type=read&amp;articleId=10941210" alt="" width="0" height="0" style="border:0" /> Calitatea activelor din sistemul bancar romanesc este slaba si s-ar putea inrautati anul urmator, o astfel de evolutie urmand a avea loc in majoritatea tarilor din Europa Centrala si de Est, in contextul impactului crizei din zona euro, se arata intr-un raport al agentiei de evaluare financiara Fitch, citat de Mediafax. Degradarea in continuare a calitatii activelor in Bulgaria, Romania si Croatia, fara o consolidare a capitalului, ar putea duce la revizuirea perspectivei sectoarelor bancare din aceste tari de la stabila la negativa. <br /><br />In prezent, doar Ungaria si Slovenia au perspectiva negativa.<br /><br />Calitatea activelor s-a aflat in acest an pe un trend negativ in majoritatea statelor din Europa Centrala si de Est, din cauza cresterii lente a economiei si a somajului (Bulgaria, Romania, Polonia, Cehia si Slovacia).<br /><br />In Romania, Ungaria si partial Polonia acest trend a fost exacerbat de deprecierea monedelor locale. Fitch se asteapta ca ponderea creditelor neperformante in portofoliul total de imprumuturi sa atinga nivelul maxim cel mai tarziu anul urmator. Din cauza incetinirii economice din zona euro, si in consecinta in Europa Centrala si de Est, Fitch se asteapta ca imprumuturile neperformante sa continue sa creasca anul urmator. In plus, o agravare a crizei in uniunea monetara ar conduce la o deteriorare mai puternica a trendurilor calitatii activelor in Europa Centrala si de Est.<br /><br />Perspectiva comuna a sectorului bancar din regiune ramane stabila, dar este afectata de incetinirea cresterii economice, inrautatirea calitatii activelor si eventuale probleme de finantare. Riscurile sunt mai mari in Slovenia si Ungaria. In Bulgaria, Romania si Croatia trendurile negative s-au mentinut, insa cele trei tari isi pastreaza o anumita flexibilitate in a absorbi socuri. Pentru bancile din Polonia, Cehia si Slovacia, perspectiva stabila reflecta o situatie mai buna a activelor, finantarii si rezultatelor.<br /><br />Fitch evalueaza calitatea sectorului bancar din Romania cu rating &quot;D&quot;, pe o scara de la &quot;A&quot; (cea mai ridicata) la &quot;E&quot; (cea mai scazuta), la fel ca alte patru tari din totalul celor opt analizate. Polonia, Cehia si Slovacia au toate calificativul &quot;C&quot;.<br /><br />Industria bancara romaneasca are un rating de viabilitate de &quot;BB&quot;, reprezentand media calificativelor bancilor de pe piata locala. Ratingul de viabilitate este atribuit bancilor pentru a clarifica sursa soliditatii financiare a acestora. Acest calificativ exclude sprijinul extraordinar care ar putea proveni din afara bancii, ca si potentialul beneficiu adus de masuri extraordinare, inclusiv restructurarea datoriilor.<br /><br />Chiar daca se asteapta la o inrautatire a calitatii activelor anul urmator in Romania, Fitch anticipeaza o mentinere a trendurilor in privinta profitabilitatii, capitalizarii si finantarii. In timp ce activele si profitabilitatea se afla la un nivel slab, sectorul bancar romanesc are capitalizare si finantare medii.<br /><br />Fitch se asteapta ca bancile-mama ale institutiilor de credit din Europa de Est sa retraga gradual finantarea acolo unde lichiditatea subsidiarelor va permite si nu au planuri de extindere. Finantarea va deveni, probabil, mai scumpa, odata cu transmiterea unor costuri mai ridicate ale grupurilor-mama, in timp ce accesul la fonduri de pe piete ramane limitat, iar competitia pentru depozite creste. Aceasta situatie va restrictiona cresterea creditarii si marjele, mai ales in tarile cu dependenta mai ridicata de finantare externa, precum Ungaria, Romania si Slovenia.<br /><br />Retragerea finantarilor a fost redusa pana in prezent si limitata la unele subsidiare ale bancilor elene din Bulgaria, respectiv la o ajustare moderata in Ungaria. 