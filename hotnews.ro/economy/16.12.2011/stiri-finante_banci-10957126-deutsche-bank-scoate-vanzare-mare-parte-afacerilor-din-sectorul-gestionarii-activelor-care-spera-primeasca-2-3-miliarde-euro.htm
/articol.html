 Deutsche Bank scoate la vanzare mare parte a afacerilor din sectorul gestionarii activelor, pe care spera sa primeasca 2-3 miliarde euro 
------------------------
<img src="/pageCount.htm?type=read&amp;articleId=10957126" alt="" width="0" height="0" style="border:0" /> Deutsche Bank a scos la vanzare o mare parte a afacerilor sale la nivel mondial de gestionare a activelor, pe care spera sa primeasca intre doua si trei miliarde de euro, au declarat doua surse apropiate situatiei citate de Reuters.<br /><br />Cea mai mare banca din Germania a transmis informatii cu privire la activele scoase la vanzare catre zeci de potentiali cumparatori, printre care banci si manageri de active, au mai aratat sursele citate, care au adaugat ca ofertele sunt asteptate in lunile ianuarie si februarie.<br /><br />Financial Times, care citeaza de asemenea persoane apropiate situatiei, noteaza ca pana la 50 de companii si-au aratat interesul pentru activele scoase la vanzare, printre care banca americana Wells Fargo, Royal Bank of Canada si Ameriprise Financial.<br /><br />Deutsche Bank ar prefera sa vanda toate activele unui singur cumparator, insa este gata sa ia in considerare si vanzarea activelor catre mai multi cumparatori, in cazul in care va obtine un pret mai mare.<br /><br />Reprezentantii grupului german au refuzat sa comenteze informatiile.<br /><br />Decizia de a instraina activele a fost luata in urma unei revizuiri strategice a afacerilor determinata de schimbarea conditiilor din industrie, inclusiv a noilor reglementari in domeniu. 