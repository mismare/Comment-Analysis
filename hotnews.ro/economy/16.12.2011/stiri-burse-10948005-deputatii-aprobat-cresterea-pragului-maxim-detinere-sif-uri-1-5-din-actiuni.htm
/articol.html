 Deputatii au aprobat cresterea pragului maxim de detinere la SIF-uri, de la 1% la 5% din actiuni 
------------------------
<img src="/pageCount.htm?type=read&amp;articleId=10948005" alt="" width="0" height="0" style="border:0" /> Deputatii au aprobat joi, in sedinta de plen, cu 170 voturi &quot;pentru&quot; si 63 de voturi &quot;impotriva&quot;, proiectul legislativ pentru cresterea pragului maxim de detinere la SIF-uri, de la 1% la 5% din totalul actiunilor emise de fiecare societate de investitii financiare, potrivit Mediafax. Majorarea pragului la SIF-uri a fost votata in Senat in noiembrie 2009, iar Camera Deputatilor este camera decizionala.<br /><br />Legea urmeaza sa fie transmisa spre promulgare presedintelui Traian Basescu, iar apoi va fi publicata in Monitorul Oficial.<br /><br /><strong>Lucian Anghel: Prin aceasta decizie se elimina una dintre barierele pe care investitorii le aveau cand intentionau sa realizeze investitii la BVB</strong><br /><br />Lucian Anghel, economistul sef al BCR, este de parere ca prin aceasta decizie se elimina una dintre barierele pe care investitorii, atat romani cat si internationali, le aveau atunci cand intentionau sa realizeze investitii de portofoliu la Bursa de Valori Bucuresti.<br /><br />&quot;Ma astept ca masura sa aiba ca efect imediat o crestere a volumelor tranzactionate si a increderii in Bursa. Cred ca este un pas foarte bun avand in vedere privatizarile importante planificate pentru anul 2012. Bursa de Valori Bucuresti are un potential de dezvoltare pe termen lung mult peste cel al sistemului bancar, daca toti actorii importanti pentru aceasta piata reusesc sa-si uneasca fortele pentru o viziune pe termen mediu si lung&quot;, a spus Lucian Anghel. <br /><br />El a mai precizat ca exista o fereastra de oportunitate unica pentru Bursa de Valori in 2012 pe care nu avem dreptul s-o ratam, daca dorim sa dezvoltam in Romania si alte instrumente de finantare decat cele bancare.<br /><br />Legislatia pietei de capital prevedea ca un investitor sau un grup de persoane care actioneaza in mod concertat nu poate detine mai mult de 1% din actiunile unei Societati de Investitii Financiare, iar in cazul depasirii acestui prag acestia sunt obligati sa vanda detinerile care depasesc acest nivel.<br /><br />Pragul de 1% a permis presedintilor de SIF-uri sa administreze aproape fara niciun control din partea actionarilor activele detinute de aceste companii. Totodata, brokerii au aratat ca limita de detinere impiedica fondurile de investitii sa faca achizitii substantiale la aceste societati. 