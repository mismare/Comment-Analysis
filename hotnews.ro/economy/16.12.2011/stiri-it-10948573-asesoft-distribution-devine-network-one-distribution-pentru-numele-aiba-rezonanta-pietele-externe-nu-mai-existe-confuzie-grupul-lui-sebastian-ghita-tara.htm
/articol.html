 Asesoft Distribution devine Network One Distribution pentru ca numele sa aiba rezonanta pe pietele externe si sa nu mai existe confuzie cu grupul lui Sebastian Ghita in tara 
------------------------
<img src="/pageCount.htm?type=read&amp;articleId=10948573" alt="" width="0" height="0" style="border:0" /> Compania Asesoft Distribution controlata de omul de afaceri Iulian Stanciu s-a rebranduit in Network One Distribution, atat pentru ca numele sa sune mai bine pe pietele externe, cat si pentru a pune capat confuziei cu compania Asesoft International pe piata interna, au spus oficialii companiei. Compania de distributie estimeaza ca detine 20% din piata romaneasca, asteapta afaceri de 200 milioane euro in 2012 si are de gand sa inceapa livrarile in tari din fosta Iugoslavie, acum trimitand produse in Republica Moldova, Bulgaria si Ungaria. <br /><em><br />&quot;Totul a pornit de la ideea de a avea o identitate proprie, suntem cea mai mare firma de distributie din Romania, vrem sa ne extindem pe pietele regionale si vrem ca numele nostru sa aiba rezonanta pe pietele unde intram&quot;</em>, explica Iulian Stanciu decizia de rebranding. Stanciu controleaza grupul din care pe langa Network One Distribution (NOD), fac parte si companii precum eMag si Flanco.<br /><em><br />&quot;Si in Romania eram confundati destul de des cu grupul Asesoft al lui Sebastian Ghita&quot;</em>, explica seful Network One Distribution, Razvan Ziemba. <em>&quot;In Romania, lumea nu spune niciodata Asesoft International sau Asesoft Distribution. Prima (din grupul lui Ghita n. r.) este un integrator de sisteme, iar Asesoft Distribution este o firma de distributie. A existat o zona de ambiguitate, atat in randul clientilor si furnizorilor, dar chiar si in randul bancilor, astfel ca aveam nevoie de o identitate proprie&quot;</em>, completeaza Stanciu.<br /><br />Compania a inregistrat afaceri de 145 milioane euro anul trecut, anul acesta va incheia cu 180 milioane, iar obiectivul pentru anul viitor este 200 milioane euro, dintre care 13 - 14 milioane euro pe pietele externe. Profitul operational estimat pentru anul acesta este de circa sase milioane euro, iar numarul de angajati a ajuns la 180, cu 40 peste cel de acum un an.<br /><br />Distribuitorul electro-IT livreaza si peste hotare in Republica Moldova, Bulgaria si Ungaria, iar pe lista tarilor unde ar mai putea intra se numara Serbia, Croatia, Macedonia si Muntenegru. In tarile unde livreaza acum, comenzile sunt onorate in maxim 24 de ore, iar daca vor fi adaugate si destinatii din fosta Iugoslavie, comenzile vor putea fi onorate in maxim 48 de ore in acele noi tari. Cei de la NOD spun ca nu vor sa investeasca pentru logistica in aceste tari, ci vor livra prin curieri.<br /><br />Compania estimeaza ca detine cam 20% dintr-o piata romaneasca a distributiei electro-IT evaluata la circa 900 milioane euro. Piata a scazut mult din cauza crizei, o serie de jucatori precum Ultra Pro, Tornado si ProCa au disparut, iar in prezent, concurentii principali sunt RHS, Scop Computers si Omnilogic.<br /><br />NOD distribuie mai multe categorii de produse, de la laptop-uri si desktop-uri, pana la electrocasnice. Sunt vandute si produse sub brand-uri proprii: electronice sub brandul Serioux si electrocasnice sub brandul Heinner, produse fabricate in China si certificate de un birou de calitate. 