 Adrian Nastase: Nu intentionez sa mai candidez la presedintie. Vremea a trecut. Am avut o sansa, eu, poate si Romania. Poate ca altfel ar fi fost Romania astazi, in momentele acestea extrem de dificile 
------------------------
<img src="/pageCount.htm?type=read&amp;articleId=10952469" alt="" width="0" height="0" style="border:0" /><strong>Adrian Nastase a declarat, joi, invitat in emisiunea &quot;Subiectiv&quot;, difuzata de Antena 3, ca nu intentioneaza sa mai candideze la presedintie. &quot;Vremea a trecut. Timpul nu iarta. Am avut o sansa, eu, poate si Romania. Nu spun sansa, era o alternativa, o alta varianta. Poate ar fi fost mai bine, poate mai rau. [&hellip;] Poate ca altfel ar fi fost Romania astazi, in momentele acestea extrem de dificile, de criza internationala, mai bine, intr-o relatie mult mai eficienta cu parteneri externi, dar si mai solida in plan intern, si social si economic&quot;, a afirmat fostul premier. </strong><br /><br />Intrebat daca intentioneaza sa mai candideze la presedintie, in cazul in care si celelalte dosare se vor finaliza precum dosarul &quot;Matusa Tamara&quot;, Adrian Nastase a raspuns: &quot;<em>Nu. Vremea a trecut. Timpul nu iarta. Am avut o sansa, eu, poate si Romania. Nu spun sansa, era o alternativa, o alta varianta. Poate ar fi fost mai bine, poate mai rau. Nu s-a intamplat asa. L-am citat pe Dominique Strauss-Kahn care spunea ca a pierdut intalnirea cu francezii. Eu as spune ca atunci am pierdut acea intalnire care putea sa fie poate mai buna pentru mine, in sensul ca nu as fi trecut prin aceste furci caudine care, iata, inca nu s-au incheiat [&hellip;], dar poate ca si pentru Romania. Poate ca altfel ar fi fost Romania astazi, in momentele acestea extrem de dificile, de criza internationala, mai bine, intr-o relatie mult mai eficienta cu parteneri externi, dar si mai solida in plan intern, si social si economic.</em>&quot;<br /><br />Amintim ca magistratii Inaltei Curti de Casatie si Justitie (ICCJ) <a href="http://anticoruptie.hotnews.ro/stiri-esential-10948406-iccj-nastase-achitat-dosarul-matusa-tamara.htm" target="Alta pagina">l-au achitat, joi, pe Adrian Nastase in dosarul &quot;Matusa Tamara&quot;</a> in care fostul premier, fostul sau consilier Ristea Priboi si fostul sef al Oficiului National pentru Prevenirea si Combaterea Spalarii Banilor (ONPCSB), Ioan Melinescu, sunt acuzati de fapte de coruptie. Decizia nu este definitiva si poate fi atacata cu recurs. 